


　　 
（乾下坎上）需
　
　　云上于天，凝于阴而待于阳，故曰需。需者待也。三阳务上，而隔于六四，路之险也(1)。坤之反复，适阳入阴(2)。阴阳交会，运动阴雨，积而凝滞，于阳通乃合也(3)。与兑为飞伏(4)。游魂立世，诸侯应。初九元士建始，甲辰至己酉(5)。积算起己酉至戊申，周而复始。金土入乾坎(6)。五星从位起岁星(7)，氐宿从位降戊申(8)。分气候三十六(9)。乾外见坎，健而进，隘在前也。需与饮食，争于坎也。阴阳相激，胜负有倚，反为不速。敬终有庆，阴阳渐消，阳道行，行反复其位，不妄于阴。坎降入归魂，水地比卦，坤之归魂也。　

　　(1)外卦坎水为险，亦阴称血也。　(2)卦九四入需卦，成六四，阳之位也。　(3)群阳务上，一阴报之，故凝滞雨乃合。　(4)戊申金，丁亥水。　(5)清明秋分。　(6)积算起宫定吉凶。　(7)岁星木星入卦。　(8)二十八宿降氏宿入坤宫游魂卦，六四戊申金，土【当作土宫】起积算吉凶。　(9)定吉凶，总三十六位起算。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
