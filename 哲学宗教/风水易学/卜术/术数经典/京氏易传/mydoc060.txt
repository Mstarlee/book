


　　 
（坎下兑上）困
　
　　泽入坎险，水不通，困。外禀内刚，阴道长也。阴阳不顺，吉凶生也。易云，困于石，据于蒺藜，入于其宫，不见其妻，凶。上下不应，阴阳不交，二气不合(1)。五行配六位，生悔吝，四时休王，金木交争，万物之情，在乎几微。与坎为飞伏(2)。初六元士为世，九四诸侯在应。建始丙辰至辛酉(3)。积算起辛酉至庚申，周而复始。土金入坎兑(4)。五星从位起太阴(5)，井宿从位起太阴降戊寅(6)。分气候，其数二十八(7)。坎象互见，离火入兑，金水见运配吉凶。阴阳升降，坎入坤，阴气凝盛，降入萃(8)。　

　　(1)困卦上下无应，阴阳不交。六三阴，上六亦阴，无匹，入九五求阳，阳亦无纳也。　(2)戊寅木，丁巳火。　(3)清明秋分。　(4)分土金入坎兑，配金宫起算。　(5)水宿【当为星】入兑卦起算。　(6)二十八宿分井宿入困卦初六戊寅木。　(7)二十八起宫，入积算，定吉凶。　(8)变通入萃卦。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
