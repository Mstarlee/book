


　　 
（艮下坎上）蹇
　
　　利于西南。艮道通也。水在山上，蹇。险难进，阴阳二气否也。阴待于阳，柔道牵也。险而逆止，阳固阴长，处能竭至诚于物为合，蹇道亨也。易曰，王臣蹇蹇，匪躬之故(1)。与坎为飞伏(2)。六四诸侯居世，初六元士在应。建始己未至甲子(3)。积算起甲子至癸亥，周而复始。土水入坎艮(4)。五星从位起镇星(5)，星宿从位降戊申(6)。分气候，其数三十六(7)。土上见水，柔而和，此五行相推，二气合，取象则阴阳相背也。九五适变，入坤宫，宫比得朋，阴气合也(8)。坎降入地山谦。　

　　(1)六二。　(2)戊申金，丁亥水。　(3)大暑大寒。　(4)水土二象入艮，配金宫起算。　(5)土星入金宫。　(6)二十八宿分星宿入蹇六四戊申金上。　(7)积算起数三十六，从六位五行。　(8)外卦九五变入坤，内见艮，故曰得朋也。将入谦卦取象。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
