


　　 
（坤下巽上）观
　
　　内象阴道巳成，威权在臣。虽大观在上，而阴道浸长。与巽为飞伏。诸侯临世(1)，反应元士而奉九五(2)。易云，观国之光，利用宾于王(3)。建癸酉至戊寅，阴阳交伏(4)。积算起戊寅至丁丑，周而复始(5)。金土火互为体。五星从位起荧惑(6)。星宿从位降辛未(7)。土木分气二十八(8)。阴阳升降，定吉凶成败，取六四。至于九五，成卦之终也。易云观我生(9)。又云风行地上(10)。列象分爻，以定阴阳进退之道，吉凶见矣。地上见巽，积阴凝盛，降入于剥(11)。　

　　(1)辛未土，壬午火。　(2)君位也。　(3)辛出于六四爻也。　(4)秋分至立春。　(5)用金为首。　(6)火星入卦，用事吉凶。　(7)星宿入诸侯宫，木星同位。　(8)积算分配，六位吉凶，爻定数。　(9)我生即道也。　(10)君子之德风，小人之德草也。　(11)九五退阴入剥卦。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
