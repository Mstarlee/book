


　　 
（坤下震上）豫
　
　　卦配火水木，以为阳用事。易云，利建侯行师。又云，天地以顺动，故日月不过，四时不忒(1)。圣人以顺动，则刑罚清而民服。与坤为飞伏(2)。世立元士，为地易。奉九四为正，正建丁丑至壬午(3)。积算起壬午至辛巳，以六爻定吉凶，周而复始(4)。五星从位起荧惑(5)，亢宿从位降乙未土(6)。上木下见土，内顺外动，故为悦豫。时有屯夷，事非一揆，爻象适时，有凶有吉。人之生世，亦复如斯。或逢治世，或逢乱时，出处存亡，其道皆系。易云，大矣哉。阴阳升降，分数二十八，极大小之数，以定吉凶之道(7)。豫以阳适阴，为内顺，成卦之义，在于九四一爻。以阳荡阴，君子之道，变之于解(8)。　

　　(1)坤顺，震动。　(2)乙未土，庚子水。　(3)大寒芒种。　(4)火土算休咎。　(5)荧惑火星入卦用事。　(6)亢宿配乙未土。　(7)积算壬午入乙未推吉凶。　(8)豫卦以阴入阳成九四之德，变入解卦，阳入阴成解之德。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
