


　　 
（离下巽上）家人
　
　　乾刚，俱变文明，内外相应(1)。阴阳得位，居中履正，火上见风，家人之象。闲邪存诚，鄣弥小；ヌ寮文明，家道明也。内平遇坎险，象家人难也。酌中之义，在于六二，与离为飞伏(2)。建始癸卯至戊申(3)。积算起戊申至丁未，金土入离巽(4)。大夫居世，应九五，立君位，五星从位起太阴(5)。箕宿从位降巳丑(6)。分气候，其数三十六(7)。火木分形，阴阳得位，内外相资，二气相合。君君臣臣，父父子子，兄兄弟弟。易曰，家人郏父子嘻嘻。治家之道，分于此也。吉凶之义，配五行进退(8)。文明运动，变化之象，九三适阴入震，风为雷，合曰益。次降风雷益卦。　

　　(1)九五应六二爻。　(2)己丑土，辛亥水。　(3)春分立秋。　(4)金土入卦同积算。　(5)太阴北方入卦起宫推算。　(6)二十八宿分箕宿入家入卦在巳丑土上。　(7)三十六起数，家入卦推入积算休咎。　(8)六五进退，吉凶于阴阳，阴阳得，起在于四时运动，吉凶见矣，分内外矣。二象配天地星辰合命，定吉凶。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
