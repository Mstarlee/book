


　　 
（艮下兑上）咸
　
　　山下有泽，虚己畜物，阳中积阴，感于物也。阳下于阴，男女之道，内外相应，感类于象也。六二待聘，九五见召，二气交感，夫妇之道，体斯合也。易曰，咸，感也。利取女，吉(1)。与艮为飞伏(2)。九三三公居世，上六宗庙为应。建始戊午至癸亥(3)。积算起癸亥至壬戌，周而复始。火土入艮兑(4)。五星从位起荧惑(5)，柳宿从位疆既申(6)。分气候三十六(7)。土上见金，母子气合，阴阳相应，刚柔定位，吉凶随爻受气，出则吉，刑则凶。阴阳等降，入外险，止于内象，为山水蹇卦(8)。　

　　(1)艮少男，兑少女，男下于女，取妇之象。　(2)丙申金，丁丑土。　(3)芒种小雪。　(4)分火土象入艮兑也。　(5)火星南方入金宫。　(6)二十八宿分柳宿入咸九三丙申金爻上。　(7)积算起数，分三十六位起吉凶。　(8)九四爻之入阴中刚。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
