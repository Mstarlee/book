


　　 
（艮下震上）小过
　
　　六四适变，血脉通也。阳入阴，阴入阳，二气降内外象，上下返应，二刚相适(1)。土木入卦分于二象(2)，雷处高山，亢之极也。内柔无正，性危，及于外。易曰，飞鸟遗之音，不宜上，宜下。与坤为飞伏(3)。反归九四，诸侯立世，元士见应。建始乙丑至庚午(4)。积算起庚午至己巳，周而复始。土火入震艮(5)。五星从位起太阴(6)，翼宿从位降庚午(7)。分气候三十六(8)。木下见土，二阳畜阴，六位相刑，吉位生也。上升下，阴阳反应，各私其党。六爻适变，阴道悖也。升降进退，其道同也。之艮入兑，阴纳与阳也。反复其位，次降入归魂雷泽归妹卦。　

　　(1)九三九四。　(2)内艮外震。　(3)庚午火，癸丑土。　(4)大寒芒种。　(5)外土火二象入兑宫。　(6)水星入卦游魂。　(7)二十八宿分翼宿入兑宫游魂小过卦九四庚午火上。　(8)积算三十六，数六位吉凶。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
