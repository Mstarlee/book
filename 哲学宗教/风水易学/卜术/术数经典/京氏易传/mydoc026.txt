


　　 
（艮下艮上）艮
　
　　乾分三阳为长中少，至艮为少男，本体属阳，阳极则止，反生阴象。易云，艮，止也，于人为手，为背，取象为山，为石，为门，为狗。上艮下艮，二象土木分气候，与兑为飞伏(1)。世上见宗庙，三公为应。阴阳迁次，长幼分形(2)。庚寅至乙未(3)。阴长阳极，升降六位，进退顺时，消息盈虚。积算起庚寅至己丑，周而复始(4)。五星从位起荧惑(5)，胃宿从位疆既寅(6)。分数位三十六(7)。金木相敌，升降以时。艮止于物，背于物。易云，时止则止，时行则行。刚极阳反，阴长积气，止于九三。初六变阳，取其虚中，文明在内，成于贲。次降入贲卦。　

　　(1)丙寅木，丁未【土】。为少男，取少女相配。　(2)乾三生男，将至艮极，少长分形，长中分之，谓建也。　(3)立春大暑。　(4)木上入卦。　(5)荧惑火星入卦。　(6)胃宿入卦分位。　(7)配位六卦，分吉凶。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
