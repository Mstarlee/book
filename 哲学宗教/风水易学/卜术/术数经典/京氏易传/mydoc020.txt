


　　 
（震下坎上）屯
　
　　内外刚长，阴阳升降，动而险。凡为物之始，皆出先难后易。今屯则阴阳交争，天地始分，万物萌兆，在于动难，故曰屯(1)。故易曰，屯如如，乘马班如，泣血涟如(2)。难定乃通。易云，女子贞不字，十年乃字(3)。土木应象见吉凶，与震为飞伏(4)。世上见，大夫应。至尊阴阳得位，君臣相应，可以定难于草昧之世。建乙酉至庚寅(5)。积算起庚寅至己丑，周而复始(6)。五星从位起岁星(7)，虚宿从位降庚寅(8)，分气候三十六(9)。阳适阴，入中女，子午相敌，见吉凶(10)。　

　　(1)水在雷上，如云雷交作，天地草昧，经纶之始，无出于此也。　(2)屯难之际，盘桓不进之貌。　(3)字，爱也。时通则道亨，合正匹也。　(4)庚寅木，戊辰土。　(5)秋分立春。　(6)土木配本宫起积算。　(7)木星入卦。　(8)虚宿入六二庚寅位。　(9)定吉凶之数。　(10)动入离象见既济。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
