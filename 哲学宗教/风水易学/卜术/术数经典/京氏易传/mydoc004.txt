


　　 
（艮下乾上）q
　
　　阴爻用事。阴荡阳遁，金土见象，山在天下为遁(1)。阴来阳退也。小人君子，污隆契斯义也。易云，遁世无闷。与艮为飞伏。大夫居世，建辛未为月(2)。六二得应，与君位，遇建焉。事君全身远害(3)。建辛未至丙子。阴阳遁去。终而伏位(4)。积算起丙子至乙亥，周而复始(5)。阳消阴长，无专于败。系云，能消息者【当作能消者息】，必专者败。五星从位起太阴，鬼宿入位降丙辰【当作丙午】(6)。配于人事为背为手(7)，于类为狗，为山、石。内外升降，阴阳分数二十八候(8)。土入金为缓。积阳为天，积阴为地。山所，地高峻，逼通于天，是阴长阳消，降入否(9)。　

　　(1)遁，退也。　(2)丙午火，丙【当作甲】寅木。　(3)遁俟时也。　(4)从六月至十一月也。　(5)火土同宫，天与山遁。　(6)丙午临元士。　(7)艮为背、手。　(8)分阴阳进退。　(9)阴逼阳去，入天地否卦。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
