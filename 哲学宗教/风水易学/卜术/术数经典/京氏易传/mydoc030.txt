


　　 
（兑下离上）暌
　
　　火泽二象，气运(1)非合，阴消阳长，取象何比？惟阳是从。阴阳动静，刚柔分焉。先暌后合，其消通也。文明上照，幽暗分矣(2)。易云，见豕负涂，载鬼一车。先张之弧，后说之弧。遇雨则吉，群疑亡也(3)。与离为飞伏(4)。诸侯立九四为世，初元世为应。建始甲午至己亥(5)。积算起己亥至戊戌(6)。五星从位起岁星(7)，参宿从位降己酉(8)。分气候三十六(9)。金火二运合土宫，配吉凶于岁时。六五阴柔，处文明。九二【九】四得立，权臣。阴阳相荡，六位逆迁，变离入乾，健于外象。坎【当作次】入履(10)。次降入天泽履卦。　

　　(1)【一作转】。　(2)兑处下，为积阴暗之象也。离在上，为明照于下。　(3)先疑，暗也；后说，明也。　(4)己酉金丙戌土。　(5)芒种小雪。　(6)水土入卦。　(7)岁木星入卦。　(8)二十八宿配参宿入卦己酉土。　(9)起数积算。　(10)阴阳推迁，变化六爻，吉凶之兆，着于要之爻。如臣事君，近多忧也。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
