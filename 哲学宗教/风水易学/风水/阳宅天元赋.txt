《阳宅天元赋》
作者：蒋大鸿


                  天元垂象，九霄开梵气之中。大地炳灵，九野兆坤维之纪。 
                  龙马以河图启瑞，神龟以洛书效珍。剖混沌之先机，昭乾坤之大法。自然妙化，至人因之。 
                  建都邑以御万邦，授室庐以绥兆姓。 
                  明堂九室见于月令之文，乃井八家考之彻田之制。 
                  粤稽黄帝始创宫室，我祖文公爰营洛邑。当时着为宪令，后世遵为遗规。 
                  士民日用而不知，圣人先知而不讲。秦火之后，典籍荡然。千圣不传之心，一线寄诸哲士。 
                  黄石授之圻上，乃出青曩。萧相功成末央，大开北阙。 
                  逮于管郭，微言莫稽。比及杨曾，正术始显。 
                  嗣后伪书杂出，异轨争驰。家造灭蛮之经，入排掌中之卦。词能害志，伪且乱真。 
                  固世道之衰微，抑亦天机之隐秘, 不得无极之误，岂知目讲之传。万世洪荒，一朝剖破。 
                  坐山定宅，宅既不真。东西分宫，宫亦全谬。 
                  五鬼六煞：岂皆绝命之方。 生气天医，不尽延年之路。贪狠巨门高耸，未是吉星。 
                  廉贞破军昂头，讵真凶曜。 欲执游年诀法，断无取验机关。 
                  要明八宅之真，先识九宫之数。年分甲子，运转三元。 
                  上元一白为君，坤震为辅。中元四绿居首，五六相承。七赤下元，艮离襄旺。 
                  春荣秋落，莫寻出运之龙。阳往阴来，须遇本官之水。 
                  正偏曲直，惟贵格清。广狭浅深，只求位的形局之U糊犹可，方隅之杂乱难言。 
                  旷野平原，Z取流神结体。关厢村镇，多将衢路分踪。城隅依城为凭，山谷旁山立局。 
                  高楼峻宇，星借插于邻家。堰堤桥梁，动气交冲乎辙迹。 
                  墙h皆能障蔽，竹木亦可拦当。 
                  总之，水为引气之神，察其来，又看兜抱。 
                  风多动气之力，性主散，须用遮拦。嘘吸须辨阴阳，化机总归一局。 
                  风之所送，即是水之所交。阳之所嘘，亦即阴之所吸。 
                  交类牡牡，如影随形 。应若宫商，似响斯答。 
                  水气在土肤之上，当以光交，风气来空虚之中，但随质取。 
                  光交亲凭目睹，质取变有多端。若逢空缺即为来，一有遮拦旋作止。 
                  辨明止来二气，方知嘘吸真机。 
                  更有宅神，尤多妙用。权衡内外，变化吉凶。 
                  盖内气是宅内之方隅，外气是宅外之风水。 
                  内外俱凶成废宅，内外俱吉是仙宫。外凶内吉，仅许小康。 
                  外古内凶，难除瑕玷。此言旷野一家之宅，非言城市比屋之居。 
                  若夫接宇连甍，尤重升堂入室。略陈规矩，以备推求。 
                  大体先论宅形，机括更看门路。四方正直，备有八宫。 
                  匾阔直长，偏居二卦。一曲须论首尾，三湾亦取两头。长短消除，广狭转变。 
                  均齐方正，有左衰右旺之时。缺曲偏斜，辨此浊彼清之界。 
                  挂有定理，格不一方。假如震兑横若几样，二卦适均。艮坤折若罄形，两宫并至。 
                  试问门开何地，乃知气入之源。细分内室何方，始定归根之路。 
                  若门通前后，则卦不一家。更室居中，则气收两舍。向兼寅甲，坐杂亥壬。 
                  东房富则西房必贫，南枝荣则北枝定萎。 
                  察重轻于门路，测深浅于卦文。析乃彰，合居不判。 
                  欲较门之力量，亦辨宅之形模。方宅四周，门通八国。 
                  如其曲折，难以推移。坤向深沈，兑离二门皆不应。 
                  正南重叠，巽坤两户总无凭。门若居中，左右截然分气。 
                  门若旁启，一边独领真情。全凭内路之曲折直长，引神入室。 
                  并审旁门之有无纯杂，漏气夺胎。 
                  总之多门不如一门之专精，远路岂同近路之亲切。 
                  总门统一家之隆替，房门辨夫妇之安危。别有男女弟昆，验分居之房门。 
                  下至奴婢妾妻，据所授之一气。万花谷里，岂无一树先零。 
                  数池中，亦有鲸鱼漏网。宅大则所招之势必远，宅小则所受之气亦微。 
                  总求领气为枢机，细审真方分顺逆。 
                  改一门，顿分枯荣。移一巷，立判灾祥。折屋添房，若取东宫西舍。 
                  整新换旧，须知旺位衰方。 
                  或彼家吉而此家凶，或昨日兴而今日替。 
                  其机可畏，其理难明。叹肉食之终迷，遇真诠而罔觉。 
                  有宅于此，吾所共疑。何祖父显而未祚衰微，何旧主倾而更姓骤起。 
                  亦有弟肥兄瘦，岂无主弱奴强。愚人不识气机，辄议全无宅法。 
                  不见芳春绿草，履秋霜而自凋。譬诸大早赤苗，沛甘霖而立起。 
                  舌人趋其景运，薄祚遇其衰时。实有天心，适符地脉。此理捷于影响，至人秘而不传。 
                  世重葬经，每轻宅相。夫反气入骨，固人道报本之常经。 
                  立命安身，亦孝子守身之本务。祖先实以后昆为血脉，邱墓反以住宅为安危。 
                  其理甚微，不可不察。且死者已枯之骨，非历久而不荣。生人食息之场，随呼吸而立应。 
                  欲求朝瘁暮荣之术，须识移宫换宿之奇。 
                  历试不渝，吾言若契。将此重任，慎简其人。 
                  苟非同天地之心，何以通造化之妙。按图索骥，难悉端倪。 
                  触类引伸，粗陈大概。省察之机寓日，变化之巧因乎心。 
                  书不尽言，言不尽意。果精其术，真堪羽翼斯民。克守遗规，庶以延长世泽。 
                  至理不易，上士何由传之下愚。天道无私，祖父岂敢胎其孙子。 
                  我兹惧矣，肖慎哉！


