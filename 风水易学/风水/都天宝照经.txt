都天宝照经

上篇

    任注：《天玉经》言安星，又以挨星为主，本篇却多言排龙，且详言平洋龙法。排龙之法可参王亭之著《中州派玄空学》，而沈氏不知排龙，故注本篇多不着边际。 

杨公妙应不多言，实实作家传， 

人生祸福由天定，贤达能安命， 

贫贱安坟富贵兴，全凭龙穴真， 

龙在山中不出山，挂在大山间． 

若是砂曲星辰正，收得阳神定， 

断然一葬便兴隆，父发子传荣。
    注：杨公，即杨救贫。有云此书为救贫著，救贫自称曰公，断无此理。“全凭龙穴真”指龙真穴的。 

好龙脱劫出平洋，百十里来长， 

离祖离宗星辰出，此是真龙骨。 

前途节节出儿孙，文武脉中分， 

直见大溪方住手，诸山皆不走。 

个个回头向穴前，城郭要周完， 

水口乱石堆水中，此地出豪雄。 

若得远来龙脱劫，发福无休歇， 

穴见阳神三摺朝，此地出官僚。 

不问三男并五子，富贵房房起， 

津湖溪涧同此看，衣禄荣华断。 

大水大河齐到处，千里来龙住， 

水口罗星锁住门，似大将屯军。 

落头定有一星形，非火土即金， 

正脉落平三五里，见水方能止。 

二水相交不用砂，只要石如麻， 

更看硖石高山锁，密密来包裹， 

此是军州大地形，细说与君听。
    注：此言军州之结作。军州即是都邑。 

天下军州总住空，何曾撑著后头龙． 

只向水神朝处取，莫说后无主， 

立穴动静中间求，须看龙到头。

    注：龙到头，章仲山解：谓所云到头者，非山之到头，又非水之到头。蒋氏不肯泄秘，注云：“看龙到头，另有口诀”。沈氏注是。 

杨公妙诀无多说，因见黄公心性拙． 

全凭掌上起星辰，类聚装成为妙诀． 

大山唤作破军星，五星所聚脉难分， 

但看出身一路脉，到头要分水土金． 

又从分水脉脊处，便把罗经照出路， 

节节同行过峡真，前去必定有好处． 

子字出脉子字寻，莫教差错丑与壬， 

莫是阳差与阴错，劝君不必费心寻． 

子癸午丁天元宫，卯乙酉辛一路同， 

若有山水一同到，半穴乾坤艮巽宫． 

取得辅星成五吉，山中有此是真龙， 

辰戌丑未地元龙，乾坤艮巽夫妇宗． 

甲庚壬丙为正向，脉取贪狼护正龙， 

寅申巳亥人元来，乙辛丁癸水来催． 

更取贪狼成五吉，寅坤申艮御门开， 

巳丙宜向天门上，亥壬向得巽风吹． 

贪狼原来发来迟，坐向穴中人未知， 

立宅安坟过两纪，方生贵子好男儿． 

立宅安坟要合龙，不须拟对好奇峰， 

主人有礼客尊重，客在西兮主在东。 

中篇 

天下军州总住空，何须撑著后来龙， 

时人不识玄机诀，只道后头少撑龙． 

大凡军州住空龙，便与平洋墓宅同， 

州县人家住空龙，千军万马悉能容． 

分明见者犹疑虑，龙不空时气不空， 

教君看取州县场，尽是空龙拨摆踪． 

莫嫌远来无后龙，龙若空时非活龙， 

两水界龙连生窟，穴得水兮何畏风． 

但看古来卿相地，平洋一穴胜千峰。 

子午卯酉四山龙，坐对乾坤艮巽宫． 

莫依八卦阴阳取，阴阳差错败无穷， 

百二十家渺无诀，此诀玄机大祖宗． 

来龙须要望龙穴，后若空时必有功， 

帝座帝车并帝位，帝宫帝殿后当空． 

万代侯王皆禁断，予今隐出在江东， 

阴阳若能得遇此，蚯蚓逢之便化龙。 

子午卯酉四山龙，支兼干出最豪雄， 

乙辛丁癸单行脉，半吉之时又半凶． 

坐向乾坤艮巽位，兼辅而成五吉龙。 

辰戌丑未四山坡，甲庚丙壬葬坟多． 

若依此理无差谬，清贵声名天下无， 

为官自有起身路，儿孙白屋出登科． 

八卦不是真妙诀，时师休把口中歌， 

败绝只因用卦差，何见依卦出高官． 

阴山阳水皆真吉，下后儿孙祸百端， 

水若朝来须得水，莫贪远秀好峰峦． 

审龙若依图诀葬，官职荣华立可观。 

玄机妙诀有因由，向指山峰细细求． 

起造安坟依此诀，能令发福出公侯， 

真向支山寻祖脉，干神下穴永无忧． 

寅申巳亥骑龙走，乙辛丁癸水交流， 

若有此山并此水，白屋科名发不休． 

昔日孙锺此穴，　从此声名表万秋。 

来龙须看坐正穴，后若空时必有功． 

州县官衙为格局，必然清显立威雄， 

范蠡萧何韩信祖，乙辛丁癸财足丰． 

亥壬耸龙兴祖格，巳丙旺相一般同， 

寅申巳亥等五吉，乙辛丁癸四位通． 

紫绯昼绵何荣显，三牲五鼎受王封， 

龙回朝祖玄字水，科名榜眼及神童． 

后空巳见前篇诀，穴要窝钳脉到宫， 

试看州衙及台阁，那个靠著后来龙． 

砂揖水朝为上格，罗城拥卫穴居中， 

依图取向无差误，不是王侯即相公。 

天机妙诀本不同，八卦只有一卦通， 

乾坤艮巽躔何位，乙辛丁癸落何宫． 

甲庚壬丙来何地，星辰流转要相逢， 

莫把天罡称妙诀，错将八卦作先宗． 

乾坤艮巽出官贵，乙辛丁癸田庄位， 

甲庚壬丙最为荣，下后儿孙出神童． 

未审何山消此水，合得天心造化工。 

五星一诀非真术，城门一诀最为良． 

识得五星城门诀，立宅安坟大吉昌， 

堪笑庸愚多慕此，妄将卦例更阴阳． 

不向龙身观出脉，又从砂水断灾祥， 

筠松宝照真秘诀，父子虽亲不肯说． 

若人得遇是前缘，天下横行陆地仙。 

世人只爱周回好，不知水乱山颠倒． 

时师但云讲八卦，却把阴阳分两下， 

阴山只用阳水朝，阴水只用阳山收． 

俗夫不知天机妙，自把山龙错颠倒， 

胡行乱作害世人，福未到时祸先到。 

阳若无阴定不成，阴若无阳定不生， 

阳水阴山相配合，儿孙天府早登名． 

都天大卦总阴阳，玩水观水有主张， 

能知山情与水意，配合方可论阴阳． 

都天宝照无人得，逢山踏路寻龙脉， 

前头走到五里山，遇著宾主相交接． 

却求富贵顷时来，记取筠松真妙诀。 

天有三奇地六仪，天有九星地九宫． 

十二地支天干十，干属阳兮支属阴， 

时师专论这般诀，误尽阎浮世上人． 

阴阳动静如明得，配合生生妙处寻。 

下篇 

寻得真龙龙虎飞．水城屈曲抱身归． 

前朝旗鼓马相应．下后离乡著紫衣。 

乙字水缠在穴前．下砂收锁穴天然． 

当中九曲来朝穴．悠扬潴蓄斗量钱． 

两畔朝归穴后歇．定然龙在水中蟠． 

若有声为数钱水．催官上马御阶前。 

安坟最要看中阳．宽抱明堂水聚囊． 

出夹结成玄字样．朝来鸾凤舞呈祥． 

外阳起眼人皆见．乙字弯身玉带长． 

更有内阳坐穴法．神机出处觅仙方。 

水直朝来最不祥．一条直是一条轮． 

两条名为插胁水．三条云是三刑伤． 

四水射来为四杀．八水名为八杀殃． 

直来反去拖刀杀．徒流客死少年亡． 

时师只说下砂逆．祸来极速怎堪当． 

口圳路街如此样．亟当迁移免灾殃。 

前水来朝又摆头．淫邪凶恶不知羞． 

乾流自是名绳索．自缢因公败可忧。 

左边水反长房死．右边水射小儿亡． 

水直若然当面射．中子离乡死道旁． 

东西南北水射腰．房房横死绝根苗． 

贪淫男女风声恶．曲背鸵腰家寂廖。 

左边水反长房死．离乡忤逆皆因此． 

右边水反男儿伤．风吹妇人随人走． 

当面水反中男当．断定二房有损伤． 

左右中反房房绝．切忌坟茔遭此劫。 

一水伫头名断城．下之虽发未为荣． 

儿孙久后房房绝．水到破收反主兴。 

茶糟之水实堪忧．莫作荫龙一例求． 

穴前太逼割唇．不见荣兮反见愁。 

玄武摆头有多般．未可悭然执一端． 

或斜或侧或正出．须凭直节对堂安． 

摆头直出是分龙．须取何家龙脉踪． 

大山出脉分三诀．未许专将一路穷。 

家家坟宅后高悬．太阳不照太阴偏． 

必主其家多寂寞．男孤女寡实堪怜。 

贪武辅弼巨门龙．方可登山细认踪． 

水去山朝皆有地．不离五吉在其中。 

破禄廉文凶恶龙．世人坟宅莫相逢． 

若然误作阴阳宅．纵有奇峰到底凶。 

本山来龙立本向．返吟伏吟祸难当． 

自缢离乡蛇虎害．作贼充军上法场． 

明得三星五吉向．转祸为祥大吉昌。 

龙真穴正误立向．阴阳差错悔吝生． 

几为奔走赴朝廷．才到朝廷帝怒形． 

缘师不晓龙何向．坟头下了剥官星。 

寻龙过气寻三节．父母宗枝要分别． 

孟山须要孟山连．仲山须要仲山接。 

干奇支耦细推详．节节照定何脉良． 

若是阳差与阴错．纵吉星辰发不长． 

一节吉龙一代发．寅逢杂乱便参商。 

先识龙脉认祖宗．峰腰鹤膝是真踪． 

要知吉地行龙止．两水相交夹一龙． 

夫妇同行脉路明．须认刘郎别处寻． 

平洋大水收小水．不用砂关发福久． 

水口石似人物形．定出擎天调鼎臣。 

龙若直来不带关．支兼干出是福山． 

立得吉向无差误．催禄催官指日间。 

乾坤艮巽脉过凹．节节同行不混淆． 

向对甲庚壬丙水．儿孙列土更分茅． 

仲山过脉不带关．三节山水同到前． 

断定三代出官贵．古人准验无虚言。 

发龙多向支神取．若是干神又不同． 

支若载干为夫妇．干若带支是鬼龙． 

子癸为吉壬子凶．三字真假在其中. 

乾坤艮巽天然穴．水来当面是真龙。 

要识真龙结真穴．只在龙脉两三节． 

三节不乱是真龙．有穴定然奇妙绝． 

千金难买此玄文．福绿遇者毋轻泄． 

依图立向不差分．荣华富贵无休歇． 

时师不明勉强迁，虽发不久即败绝。 

一个星辰一节龙，龙来长短定枯荣. 

孟仲季山无杂乱．数产人龙上九重． 

节数多时富贵久．一代风光一节龙。

    注：此结论，以天然龙身节数断代数，而玄空也有断法，长短视囚字。又凭流行之气，亦可知其长短。 

