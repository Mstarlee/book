二十四砂葬法
 

                        
                         
                         
    夫观龙观其起，明穴明其止。起乃动而生，止乃静而死。死处又寻生，是名曰生气。故一察其微，乃尽其大旨。象一其物而取其事，顺其情而取其理，推分合以定浅深，明饶减以存克制。倚撞盖粘，体势情意，差之毫厘，谬以千里。
    担 伞
    来龙急气脉直冲，中无乳气，穴粘右边侧受，倚其后托，左臂长而明堂宽展，如人之担伞势也。宜浅开金井。若太深必伤，宜培加客土，填实于莹，必主富贵绵远。
    正 葬
    来龙三四节结穴，势既不峻急，而缠护又齐整，坐下金鱼环会，堂气分明，宜并正穴，开井放棺，接取真气，培高垒，向对中应为的，半纪之间，富贵双全。
    打 开
    太阳顽金无纹浪，领打开深扩作窝，约取中堂金鱼会处定穴，悬棺而葬，取中小温润气，谓开金取水，发须迟而绵远不败。
    悬 棺
    来龙脉急而无缓，有分有合，穴结深泥，打开实处而见实土，并内用砖石结起巨扩，竖四石柱于扩内，悬棺而下。圹前相接金池，放三吉之水去，垒土成坟，以接生气。
    垒 坟
    来龙有盖有座，上急下缓，为之坠脉，所以平地生突，突中有石，不可用工，掘凿似借外城，浅开金井，浮土正葬，垒土成坟，先富后贵之地也。
    大小剜蓝
    来求有情，头高而穴偏，或侧臂顶顿起，圆金到头，入手有鼠肉受穴，水星外应，有金水相生之义，为大剜偏受，一伏再顿，小金有迎堂顾祖之意，为小剜正受。此则不可开井太深，更宜高立坟城，恐来势耸而压零也。凡术者宜有裁度，用之可也。
    马鬣封
    来龙高冈有窟，窟中有突，突顶正葬，须从穴前挖开，下面吞进，突下安穴，不可深开钳扩，金骨浅安井内，否则卓棺为吉，葬后培坟，如旧土不动，马鬣之封微露，不可用砖石结砌，侵损其突。
    回龙顾祖
    龙势急硬。过头峡，生转回，脉从回面结，顾祖迎堂，宗族皆转，朝揖玄微，不必拘于真与不真。穴宜高迁，深开金井，谓之黄金登水墓登砂是也。
    骑 龙
    龙神尽处有突兀之结，案迫前砂，而穴露其气不聚，后龙垒来，草蛇灰线，过脉分明，穴须退后高扦，取骑龙下，深井放棺，填补明堂，以全造化也。
    拿 扯
    来龙峻急，入穴须有情，而堂气迫狭，外山外水，左右交结，横观外堂宽展，气脉侧受，穴用提起扦之，开井不浅不深，酌中裁剪，客土培就贴身，雌雄扯后拿前，葬过一纪，世出富豪特过之士也。
    停 驿
    来龙高冈脉紧，穴情似有似无，登高望龙，方明端的，峦头须金水帐脱下，平中小结，入首有铺茵停车驻马之驿也。十字之中，深井金井，高砌坟城，依法裁剪，自有妙理。
    斗 斧
    真龙枕险，又无缠护，左右前后却有鬼曜，翻身横作，连山取水，以接生气，情如斗斧，拱揖前朝，不许时师妄为测度。盖出势直来横受，故知之难也。
    担 凹
    来龙横过，转跌降脉，穴情有若蜂腰之势，合天财两头金样，后有正托乐，于仰掌中直扦开井，不用太深，吞棺三分之一，太深则反伤穴也。前关住堂气不泄，发福永久。若砂水直去为凶，此天财相似也。
    抱 儿
    来龙上急下缓，雌雄交度，堂气分明，应案秀出，龙虎面前迫逼，扦穴可上穿龙虎腰，下取交合水，横抱如人抱儿之状也。
    吞 下
    其来龙势直落斜，摆屈挣受，穴法宜吞入开井，以聚真气，后应其乐，前迎其朝，此乃大富不绝佳城也。穴情虽高，葬了前面再立一虎损，名吞下，须要有应托为吉。
    吐 葬
    来龙降势，状若草露流珠之情，为吐息，露珠侵损则真气散矣，只可粘踪，小开金井，低垒砖城。若水不流泥，前有秀应，必为巨富贵之地。
    浮 葬
    其来龙入手情势低平，夹辅高出，穴中必有曲窠，藏其真气，四水不拂，八风不吹。宜浅开金井，正放基棺。法不侍饶，用客土添培，厚筑其墓，使暖气相接，真脉冲融，则富贵立至。
    沉 葬
    来龙情高护矮，降气必然深入聚气，朝应有情，关阑未甚周密，其穴打低平下夹辅方为是，法开井吞棺三分之f”；四旁筑实，可兔八风动摇之病，真为绵远之地也。
    牵 牛
    土星行龙结穴，入首领起两顶，左右之山伸出二臂，交度重耸，朝迎有情，两般行度，浅深高低，依法宜开成方金井放棺，借取两旁应乐，分肩合脚；如土牛之合牵也。阴阳妙理，人罕识之，一突情可两穴，如麒麟头上品字是也。
    就 饱
    来龙气缓，虽结珠块，坡穴大小不均，小面有牙爪，紧密不成局段，大边饱满，而有分合玄微，可就饱处而扦之，广开金井，深入其棺，坟城小垒，稗补小边，取堂气坦夷，虽曰就饱而不饱也。
    伤 饥
    龙来过脉，节节分明，盖下有金，金下有横土，似上非上，中有弯凹或曲池，不浅不深，庸术狐疑必矣。苟有宾主相投，穴虽有病，葬亦有法：贴脊扦之，小井纳棺，筑后培前，以补造化，虽曰伤饥而不饥也。
    擅 穴
    来龙情峻，堂浅坐下，去水撮脚，牵飞到此，多生疑窦。情势可取，须别立法度，开钳广撞入，吞棺而下撞穴，蹲而视之，只见外堂宽展，外砂周密，避凶就凶，假也灵茔。
    扦木生芽
    来龙直水木扦下，亦谓之玄武嘴，扦纵有正佐，切不可扦当头尽脉，一扦则败绝。其中停必有节木，须于肥厚处开井放棺，挑饶三分，自有生芽之意，仍须客土培实端正，则根本固而枝叶荣矣。
    牵 弓
    来龙顶欹转凹侧，寻肥突放送，取龙左右管弯环有如牵弓发箭之势，中应分明，于鼠肉处开浅井放棺，有若靶搭正箭，力能远发，应居两旁，棺头必合，棺脚必分，借倚护弦之力，极为至理，务要前案弯如张弓方吉，反弓便凶。


