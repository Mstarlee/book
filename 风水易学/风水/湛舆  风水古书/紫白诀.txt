
            紫白诀


                  上篇 

                  紫白飞宫、辨生旺退煞之用。 
                  三元分运、判盛衰兴废之时。 
                  生旺宜兴、运未来而仍替。 
                  退煞当废、运方交而尚荣。 
                  总以运气为权衡、而吉凶随之变化。 
                  然以图之运论体、书之运论用、此法之常也。 
                  有时图可以参书、书可以参图者、此又其变也。 
                  今河图之运、以五子分运、则甲丙戊庚壬、乃配水火木金土之序。 
                  而五行之运、秩然不紊。 
                  凡屋之层与间是水数者、喜金水之运。系木数者、嫌金水之运。其火金土数、可以类推。 
                  生运发丁而渐荣、旺运发禄而骤富。 
                  退运必零退而嗣。煞运必横祸而官灾、死运损丁、 吉凶常半。此以图论、应如桴鼓。 
                  而九星遇此、喜惧亦同、木星金运、宅逢劫盗之凶。 
                  火曜木元、人沐恩荣之喜。 书可参图、盖如是也。 
                  洛书之运、上元一白、中元四绿、下元七赤、各管六十年、谓之大运、 
                  一元之内、又分三元、循序而推、各管二十年、若九星论临一周、谓之小运。 
                  三运既分、更宜论局、八山上元甲子、得一白方龙穴、一白方砂水、一白方居住、名元龙主运、发福非常。至甲申甲午二                  十年、得二黑方龙穴、 
                  二黑方砂水、二黑方居住、福亦如之、举此一元、而三元可知。 二者不可得兼、或当一白司令、而震巽受元运之生。四绿                  乘权、 
                  而震巽合运之旺。此方居住、亦庆吉祥。 且先天之坎、在后天之兑、后天之坎、在先天之坤、则上元之坤兑、未可言衰。 
                  先天之巽、在后天之坤、后天之坤、后天之巽、在先天之兑、则中元之坤兑、 
                  亦可言旺。先天之兑在后天之巽、后天之兑、在先天之坎、则下元之巽、 不得云替。此八卦之先后天运、固可合论也。 
                  如一白司上元、而六白同旺。四绿居中元、而九紫同兴。七赤居下元、 而二黑并茂。即图一六共宗、四九为友、三八为朋                  、二七同道之意。 
                  图可参书、不信然乎。 
                  或一白未得运、而局之生旺财方、有六事得宜者、发福亦同、水为上、山次之、 
                  高楼钟鼓殿塔亭台之属、又其次也。再论其山、有山之六事、如门、路、井、 
                  灶、之类、行运与否。次论其层、层有层之六事、或行大运、或行小运、 
                  俱可言荣福。否则将六事布置、合山与层及其间数、生财则关煞俱避、 而河洛二运未交、仅可言其小康也。 
                  至若干支纳音之生煞、有统临专临之异、而每太岁入中宫、并详生旺、 管山星宿之穿宫、有逆飞顺飞之例、而每岁禽星入                  中宫、同参生克。 

                  八门加临非一、九星之吊替如上元一白起甲子十年、已已在中宫、甲戌十年、戊寅在中宫。中元四绿甲子十年、壬申在中                  宫。甲戌十年、 
                  辛巳在中宫。下元七赤起甲子十年、丙寅在中宫。 
                  甲戌十年、乙亥在中宫。 
                  每年先以中宫纳音、复以所泊宫星、与八山论生比、所以谓统临之君也。 
                  何谓专临之君、即六甲旬飞到八山之干支也。三元各以本宫所泊、随宫逆数。 
                  数至本山、得何干支、入宫顺飞、以轮八山。生旺则吉。退煞则凶。 
                  统临专临皆善、吉莫大焉。统临不善而专临善、不失为吉。统临善而专临不善、未免为凶。然凶犹未甚也。至于统临专临                  皆不善、祸来莫救矣。 

                  至于流年干支、亦入中宫顺飞、以考八山生旺、如其年不得九星之吉、 而得岁音之生旺、修动亦吉。 
                  禽星穿宫、则当先明二十四山入中宫之星。巽角。〔木。〕辰亢。〔金。〕 
                  乙氐。〔土。〕　房。〔日。〕甲心。〔月。〕寅箕。〔水。〕尾。〔火。〕 
                  艮斗。〔木。〕乾奎。〔木。〕戍娄。〔金。〕辛胃。〔土。〕酉昴。〔日。〕 
                  庚毕。〔月。〕嘴。〔火。〕申参。〔水。〕坤井。〔木。〕未鬼。〔金。〕 
                  丁柳。〔土。〕午星。〔日。〕丙张。〔月。〕翼。〔火。〕已轸。〔水。〕 
                  各以坐山所值之星为禽星。入中宫顺布、以论生克。但山以辰戌分界、定其阴阳。 
                  自乾至辰为阳山、阳顺布。自巽至戌为阴山、阴逆轮。星生宫、动用与分房吉。 
                  星生宫动用与分房凶。 
                  其流年之禽星、则以值年星入宫飞方。阳年顺行。阴年逆行。而修造之休咎、于此可考。 
                  八门加临者、乾山起艮、坎山起震、艮则加巽、震则从离。巽从震、离从乾、坤坤、兑兑、以起休门、顺行八宫。分房安                  床、独取开休生为三吉。 

                  又有三元起法、上元甲子起乾、顺行四维、乾艮乾顺、周而复始。中元甲子起坎、顺行四正、坎震离兑。下元甲子起艮、                  顺行四维、艮巽坤乾。 

                  论流年系何宫起休门、亦论其山之阴阳顺逆布之。如寅甲为阳、阳主顺、乙卯为阴、阴主逆。但取门生宫、宫门比和为吉                  、宫克门次之、宫生门则凶、门克宫则大凶。 

                  九星替者、如三元白星入中宫飞布、俱谓之、而年替年、月替月、层则替方、门则替间之属、皆以名之。 
                  如上元甲子年、一白入中宫、轮至子上、乃岁支也。系六白即以六白入中宫、 飞布八方、视其生克、而支上复得二黑、是                  年替年也。 
                  又如子年三月、六白入中宫轮至辰上、乃月建也、系五黄、即以五黄入中宫、轮至辰上、乃是四禄、此月替月也。如二层                  屋下元辛亥年、五黄入中宫、六白到乾、以六白入中宫、轮布八方、以论生克、是层替方也。又如二层屋、二黑居中、而                  开离门、则六白为门星。下元辛亥年、五黄入中宫、轮九紫到门、克克原坐六白金星矣。 

                  复以九紫入中宫、轮数八方、而六白到坤、及第七间、是门替间也。 
                  此河图之妙用、循生迭起、运合灾祥、无不可以预决。


                  下篇 

                  四一同宫、准发科名之显。 
                  七九穿途、常遭回禄之灾。 二五交加而损主、亦且重病。 
                  三七叠临而盗劫、更见官刑。 
                  盖一白为官星之庆、牙笏文章、四绿为文章之祥、天辅太乙。还宫复位固佳、交互相逢为美。 
                  是故三九、九六、六三、岂惟乾离震攀龙有庆。 
                  而二五八之间、亦可蜚声。 
                  一七、七四、四一、岂但坤艮附凤为祥 而四七一之房、均堪振羽 八二、二五、五八、固在兑巽坎、登荣足贺。 
                  而三六九之屋、俱是荣显。 
                  遇退煞以无嫌、逢生旺而益利、非独运宅局可以参观、抑且年与运尤须并论。 
                  运有相逢分大少、岁交加会辨三元。 
                  但住宅以局方为主、层间以图运为君。 
                  当考坤局兑流、左辅运临、而科名独盛。 
                  艮山庚水、巨门运至、而甲第流芳。 
                  下元癸卯、}局之中宫发科。岁在壬寅、兑宅之六门入泮。 
                  故白衣求官、秀士请举、推之各有其法。而下僚求升、废官思起、作之亦异其方。 第以煞旺求生旺、或小堆大塔、龙极旺                  宫加意。 
                  然而制煞不如化煞、或钟楼鼓角、局山生旺施工。 
                  若夫七赤为先天之火数、九紫为后天之火星、旺宫单遇、动始为殃、煞处重逢、静亦肆虐。或为廉贞叠加、都天再临、须                  分动静、赤紫廉火维钧。 

                  是故乾亥方之水路、宜通不宜闭、通而闭之、登时作祟。右弼方之井池、可凿不可填、凿者填之、随手生嗔。 
                  庙宇刷红、在一白煞方、尚主瘟火。 
                  楼台耸阁、当七赤旺地、岂免炎灾。 
                  建钟楼于煞地、不特亢旱常遭。造高塔于火宫、须知生旺难拘。 
                  但逢二星、同七九到、必然万室齐灰。 
                  巽方庚子造高阁、坎艮二局尽S、坤局之界无侵。 巽上丙午兴杰阁、离兑巽中皆烧、艮在远方可免。 
                  须知明证、可以避祸。 五黄正煞、不拘临方到间、常损人口。 
                  二黑病符、无论小运流年、年生疾病。 
                  五主孕妇受灾、黄遇黑时出寡妇。 
                  二主宅母多病患、黑遇黄至出鳏夫。 
                  运如已退、贞逢处灾非一、总是避之为良。 
                  运若未交、巨门交会病方深、必然迁之始吉。 
                  夫蚩尤碧色、好勇斗狠之神。破军赤名、肃杀剑锋之象。 
                  是以交剑煞兴多劫掠。斗牛煞起惹官刑。 
                  七逢三到生财、岂识财多被盗。三遇七临生病、那知病愈遭官。 
                  运至何虑穿心、然而煞星遇旺、终遭劫贼。身强不畏反吟、但因坐神一去、遂罹官灾。 
                  要知息刑弭盗、何须局外搜求。欲识病愈延年、全在星中讨论。 
                  更言武曲青龙、喜逢左辅善曜。 
                  六八主武科发、不外韬略荣身。 
                  八六文士参军、或则异途擢用。 
                  旺生一遇为亨、死退双临不利。 
                  九紫虽司喜气、然六会九、而长房血症、七九之会尤凶。 
                  四绿固号文昌、然八会四而小口损伤、三八之逢更恶。 
                  八逢紫曜、婚喜重来。 
                  六遇艮星、可以尊荣不次。 
                  如遇会合之道、尽同一四之验。 
                  若欲嗣续、惟取生神加紫白。至论帑藏、尤看旺气与飞星。 
                  二黑飞乾、逢八白而财源大进、遇九紫而螽斯蛰蛰。 
                  三碧临庚、逢一白而丁口频添、交二黑而青蚨阗阗。 
                  先旺丁、后旺财、于中可见。先旺财、后旺丁、于理易详。 
                  木间逢一白为生、八白同临、而添丁不育。 
                  火层遇木运得财、水局年来、而官灾不免。 
                  但方曜宜配局配山、更配层星乃吉。 
                  间星必合山合层、尤合方位生光。 
                  盖在方论方、原有星宫生克之用、复配以山之生死、局之衰旺、层之退煞何如、 而曜之得失始见。 
                  就间论间、固有河洛配合之妙、再合以层之高低、山之父子、局之财宫奚若、 而间星之制化聿彰。 
                  论方者以局、零神朝揖、门路合度、详其内外维均、而富贵可许。 
                  论间者以运、年星叠至、星来生宫、徵其旺气不失、而福禄永贞。 
                  如八卦乾位属金、九星则八白为土、此号宫星之善。 
                  入三层、则木来克土而少财。 
                  入兑局、则星来生宫而人兴。 
                  更逢九紫入木土之元、斯为得运、而财丁并茂、兼主科名。 
                  如河图四间属金、洛书四绿属木、此图克书局、入兑方、则文昌被体而出孤。 
                  入坤局、则土埋金而出寡。 
                  若以一层入坎震之乡、始为得气、而科甲传名、亦增丁口。 
                  局为体、山为用。山为体、运为用。体用一元、天地动静。 
                  山为君、层为臣。层为君、间为臣。君臣合德、鬼神咸钦。 
                  局虽交运、而关八方之六事、亦惧戊已廉贞叠加。 
                  山虽逢元、而死退方之恶煞、犹恐灾罹天罡加临。 
                  凶吉原由星判、而隆替实本运分。局运兴、屋运败、可从局论。山运败、局运兴、休以山凭。 
                  发明星运之用、启后起之贤、神而明之、存乎其人矣。



