


　　 
（兑下巽上）中孚
　
　　阴阳变动，六位周匝，反及游魂之卦(1)。互体见民【民当作艮】，止于信义(2)。与乾为飞伏(3)。艮道革变升降，各禀正性，六四诸侯立世，应初九元士。九五履信，九二反应。气候相合，内外相敌(4)。建始庚子至乙巳(5)。积算起乙巳至甲辰，周而复始(6)。五星从位起镇星(7)，鬼宿从位降辛未(8)。分气候三十六(9)。风与泽，二气相合，巽而说，信及于物。物亦【一作必】顺焉。易云，信及豚鱼(10)。兑入艮六三入阳内，二阳归阴，阴阳交互，复本曰归魂。次降归魂风山渐卦(11)。　

　　(1)金木合土运入卦象。　(2)中孚，信也。　(3)辛未土，壬午火。　(4)阴胜阳，阳胜阴，刚柔相薄，六爻反应，柔顺相合，吉凶见矣。　(5)大雪小满。　(6)火土入卦起积算。　(7)镇星土星。　(8)二十八宿配鬼宿入卦，推吉凶。　(9)配卦算吉凶之位。　(10)豚鱼幽微之物，信尚及之，何况于人乎。　(11)内见艮。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
