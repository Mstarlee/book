


　　 
（坎下艮上）蒙
　
　　积阳居阴，止于坎陷。养纯正素，居中得位。易云，山下出泉，蒙。二象空，天下通也。击暗释疑，阳道行也。内实外正，暗得明，阴附于阳，稚道亨也。故曰，蒙，养正。与艮为飞伏(1)。诸侯立世，元士为应(2)。建始壬子至丁巳(3)。积算起丁巳至丙辰，周而复始。火土入艮坎(4)。五星从位起太阴(5)。胃宿从位降丙戌土(6)。分气候三十六(7)。山下见水，畜聚居中，分流万派。六位不居，吉凶适变，水土分也(8)。阴阳进退，岁时物也。六五阳中积阴入巽，见阴中阳，二气相荡，不可盈望，次降入风水涣卦(9)。　

　　(1)丙戌土，乙酉金。　(2)六四初六。　(3)大雪小满。　(4)火土二象入卦同算。　(5)水星北方入宫起算。　(6)二十八宿分胃宿入蒙卦六四丙戌土上。　(7)起数二十八【当作三十六】，从六位推算。　(8)五行入卦算吉凶，逐四时，行因废王，吉则王，凶则废。　(9)六五变入九五，阳中阴，入阳中阳，适变往于他宫，位不出本宫。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
