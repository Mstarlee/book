


　　 
（巽下艮上）蛊
　
　　适六爻，阴阳上下，本道存也。气运周而复始，山下见风，止而顺，内互悦而动。易云，蛊者事也。先甲后甲。事分而令行。金土合木，象复本，曰归魂。与震为飞伏(1)。九三归魂立三公在世，应上九见宗庙。建始庚戌至乙卯(2)。积算起乙卯至庚寅，周而复始。土木入艮巽(3)。五星从位起太阴(4)，危宿从位降辛酉金(5)。分气候二十八(6)。木上见土，风落山，贞干于父事。阴阳复位，长幼分焉。八卦循环，始于巽，归魂内象见还元，六爻进退，吉凶在于四时，积算起宫，从乎建始(7)。升阴阳，巽宫适变入离，文柔分矣。阴入阳退，见中虚。次水【当作为】中女。八卦相荡，阴阳定位，迁入离宫八卦，纯火以日用事。　

　　(1)辛酉金，庚辰土。　(2)寒露春分。　(3)土木分艮巽宫。　(4)太阴水星入卦用。　(5)二十八宿危宿入巽归魂山风蛊九三辛酉金位上。　(6)起积算数二十八，卦宫定吉凶。　(7)卦用及身也。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
