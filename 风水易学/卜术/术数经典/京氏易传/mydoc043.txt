


　　 
（巽下巽上）巽
　
　　阳中积阴而巽顺(1)。风从穴入于物，号令齐，顺天地，明也。内外禀于一阴，顺于天地，道也。声闻于外，远彰柔顺，阴阳升降，柔于刚也。本于坚刚，阴来又柔，东南向明，齐肃阴阳。与震为飞伏(2)。宗庙居世，三公在应(3)。建始辛丑至丙午(4)。积算起丙午至乙巳，周而复始(5)。分气候其数三十六(6)，阴气起阳，阳顺于阴，阴阳和柔，升降得位，刚柔分也。阴不可盈，晷刻倾也。初六适变，阳来阴退，健道行也。三阳务进，外阴阳也。适变于内，外未从也。次降阴交于阳九，为小畜卦(7)。　

　　(1)本乾象，阴来荡，成巽，巽者，顺也。　(2)辛卯木，庚戌土。　(3)上九，九三。　(4)大寒芒种。　(5)火木与二十八宿分虚宿入巽上九辛卯木土。　(6)分三十六数入卦起算。　(7)初六变初九也。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
