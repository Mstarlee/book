


　　 
（巽下兑上）大过
　
　　阴阳代谢，至于游魂。系云，精气为物，游魂为变。是故知鬼神之情状。互体象乾，以金土定吉凶。去本末，取二五为过之功(1)。与坎为飞伏(2)。降诸侯立元首，元士居应。上建丙戌至辛卯(3)。积算起辛卯至庚寅，周而复始(4)。五星从位起荧惑(5)。箕宿从位降丁亥(6)。阴阳相荡，至极则反。反本及末，于游魂，分气候三十六(7)。阳入阴，阴阳交互，反归于本，曰归魂，降随卦(8)。　

　　(1)大者相过。　(2)丁亥水，戊申金。　(3)起元气，从丙戌至辛卯为卦建。建者，则所生之位。今立建起至辛卯，取阴阳至位，极处也。寒露至秋分。　(4)土木入卦用事。　(5)荧惑火星入卦。　(6)箕宿配丁亥水，合卦宫也。　(7)六爻极阴阳之数三十六。五行分配，定吉凶于积算。　(8)入泽雷随卦。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
