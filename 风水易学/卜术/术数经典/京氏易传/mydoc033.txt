


　　 
（艮下巽上）渐
　
　　阴阳升降，复本曰归魂。之象巽下见艮，阴长阳消，柔道将进(1)。与兑为飞伏(2)九三三公居世，宗庙为应。建始己亥至甲辰(3)。积算起甲辰至癸卯，周而复始(4)。五星从位起太白(5)，柳宿从位疆既申(6)。分气候二十八(7)。上木下土，风入艮象，渐退之象也。互体见离，主中文明。九五传位，得进道明也(8)。六二阴柔得位，应至尊。易云，鸿渐于盘，饮食bb(9)。阴阳升降，八卦将尽，六十八爻阴阳相杂，顺道进退，次于时也。少男之位，分于八卦，终极阳道也。阳极则阴生，柔道进也。降入坤宫八卦(10)。　

　　(1)艮变八卦终于渐，渐终降纯阴入坤，分长女，三阴之兆也，柔道行也。　(2)丙申金，丁丑土。　(3)小雪清明。　(4)土木见运入卦算吉凶。　(5)太白西方之卦定吉凶。　(6)二十八宿柳宿入卦定吉凶。　(7)定数配吉凶入卦起算。　(8)九五处互体卦之上，进文明也。　(9)贤人进位也。　(10)阳卦三十二宫为阳，乾震坎艮也。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
