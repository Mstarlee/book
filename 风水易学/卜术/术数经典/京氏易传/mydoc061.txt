


　　 
（坤下兑上）萃
　
　　金火分气候，土木入兑宫升降。阴气盛刚，柔相应合，九五定群阴，二气悦而顺(1)。泽上于地，积阴成萃。易曰，萃者，聚。吉凶生，阳气合而悦(2)。与坤为飞伏(3)。六二大夫居世，九五至尊见应。建始戊寅至癸未【当为丁巳至壬戌】(4)。积算起癸未至壬午【当为壬戌至辛酉】，周而复始。土木入坤兑(5)。五星从位起荧惑(6)。翼宿从位降乙巳(7)。分气候二十八(8)。泽下见坤，二气顺，木土入宫，有爱恶(9)。阴阳升降，阳气来止，于坤象互见艮(10)。兑象纳艮，阴气强(11)，次降泽山咸卦。　

　　(1)萃卦丁酉金，乙巳火，二象刑而合也。　(2)凡聚众必慎防闲，假阳为主，成萃之义，伏戎必豫备，众聚去疑心。　(3)乙巳火，丁卯木。　(4)立春大暑。　(5)分土木入兑宫起算。　(6)火星入金水宫推吉凶也。　(7)二十八宿分翼宿入萃六二位上。　(8)积算起二十八，数六爻，见吉凶。　(9)木恶土爱也。　(10)艮为阳。　(11)男下女。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
