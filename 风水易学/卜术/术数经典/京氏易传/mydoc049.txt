


　　 
（震下艮上）颐
　
　　六位上下，周而复始。内外交互，降入纯阴(1)。地之气，萃在其中(2)。积纯和之气，见浩然之道，明矣。土木配象，吉凶从六虚(3)。与震为飞伏(4)。六四诸侯在世，元士之初九见应。建始辛亥至丙辰(5)。积算起丙辰至乙卯，周而复始。土木入艮震(6)。五星从位起太白(7)。虚宿从位疆既戌土(8)。分气候三十六【当作二十八】(9)。山下有雷，止而动，阴阳通变分气候，内外刚而积中柔，升降游魂，下居六四位，特分，复归于本(10)。吉凶起于六四，次环六位，星宿躔次也。极则反本，降入归魂山风蛊卦。　

　　(1)见坤象居中。　(2)上下阳位包阴。　(3)六虚即六爻也。　(4)丙戌土，己酉金。　(5)小雪清明。　(6)分土木二象入卦算吉凶。　(7)金星西方入八月卦，上冲。　(8)二十八宿分虚宿入颐六四丙戌土上。　(9)起数二十八，推六爻吉凶之位。　(10)游魂返居六四，入【八】卦周始，爻位迁次，明矣。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
