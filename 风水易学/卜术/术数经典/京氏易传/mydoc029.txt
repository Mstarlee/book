


　　 
（兑下艮上）损
　
　　泽在山下，卑险于山，山高处上，损泽益山。成高之义，在于六三。在臣之道，奉君立诚。易云，损下益上(1)。与兑为飞伏(2)。三公居世，宗庙(3)。建始癸巳至戊戌(4)。积算起戊戌至丁酉，周而复始(5)。五星从位起太阴(6)，觜宿从位降丁丑(7)。土星入卦配吉凶，阴阳相荡位不居(8)。六爻有吉凶，四时变更，不可执一以为规(9)。分气候二十八(10)。阴阳升降，次艮入离，见暌之象。损益六爻，刚长阴，次入火泽暌卦。　

　　(1)乾九三变六三，阴柔益上九，臣奉君之义。　(2)丁丑土，丙申金。　(3)六三，上九。　(4)小满寒露。　(5)土火入官起积算。　(6)太阴水星入卦用事。　(7)二十八宿配觜宿入损卦六爻三【六爻三，当作六三爻】，起算岁月日时。　(8)土金入损卦起算，阴阳相生，六位变动不居也。　(9)六爻吉凶随时更变，或春或夏，或秋或冬，岁时运动。　(10)二十起数算吉凶八卦【？】。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
