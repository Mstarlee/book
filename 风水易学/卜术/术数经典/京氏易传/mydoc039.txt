


　　 
（乾下震上）大壮
　
　　内外二象，动而健。阳胜阴而为壮(1)。易曰，羝羊触藩，羸其角，进退难也。壮不可极，极则败，物不可极，极则反。故曰，君子用罔，小人用壮。与震为飞伏(2)。九四诸侯之世，初九元士在应。建始戊戌至癸卯(3)。积算起癸卯至壬寅(4)。五星从位起太白(5)，角宿从位降庚午(6)。分气候三十六(7)。雷在天上，健而动。阳升阴降，阳来荡阴，吉凶随爻，着于四时。九四庚午，火之位，入坤为卦之本，起于子，灭于寅。阴阳进退，六位不居，周流六虚。外象震入兑，为阴悦，适爻为刚长，次降入。阳决阴之象，入泽天卦。　

　　(1)内阳升降，二象俱阳，曰大壮。　(2)庚午火，癸丑土。　(3)寒露至春分。　(4)土未入卦起积算。　(5)太白金星入卦。　(6)二十八宿入卦配角宿入大壮庚午九四爻上。　(7)积算起数庚午火，定吉凶。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
