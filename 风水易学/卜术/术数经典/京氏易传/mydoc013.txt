


　　 
（巽下震上）恒
　
　　久于其道，立于天地，雷与风行，阴阳相得，尊卑定矣。号令发而万物生焉(1)。雷风行而四方齐也(2)。与巽为飞伏(3)。三公治世，应于上六宗庙(4)。建己卯至甲申(5)。金木起度数，积算起甲申至癸未，周而复始(6)。五星从位起太白(7)。房宿从位降辛酉(8)。上下二象见木，分阴阳于内外(9)。气候分数三十八【当作二十八】(10)。九三至于阳屯之位，不顺所履，无定其位(11)。易云，不恒其德，或承之羞。阴阳升降，反于阴。君道渐进，臣下争权，运及于升(12)。　

　　(1)万物得其道也。生者道【一作进】也。　(2)齐者，整肃。　(3)辛酉金，庚辰土。　(4)宗庙爻。　(5)春分立秋。　(6)金木入宫。　(7)太白金星入卦用事。　(8)房宿入卦，立秋用。　(9)内巽阴，外震阳。　(10)金木入卦分节候。　(11)恒者，常也。而九三以阳居位，立于阴阳交互之上，是知不久为所然。　(12)次降入升卦。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
