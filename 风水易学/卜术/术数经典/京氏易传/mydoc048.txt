


　　 
（震下离上）噬嗑
　
　　柔乘文，刚积气居中，阴道明白，动见文明，雷电合分，威光而噬嗑也。易曰，颐中有物曰噬嗑。阴阳分，中动而明(1)。物有不齐，啮而噬，吉凶之道，象于五行。顺则吉，逆则凶。火木合卦，配升降，与离为飞伏(2)。六五居尊，应六二大夫。建始丙午至辛亥(3)。积算起辛亥至庚戌，周而复始。火土入离震(4)。五星从位起镇星(5)。女宿从位降巳未土(6)。分气候二十八(7)。火居水上，阳中见阴，阳杂，气浑而混，吉凶适变，随时见也。返复阴，游魂入卦(8)。五行进退，始终之道，斯可验矣。升降六爻，极返。终下降山雷颐卦。　

　　(1)象雷电也。　(2)己未，火辛巳土。　(3)芒种小雪。　(4)分火土二位入噬嗑卦起积算，爻推配星辰，岁月日时，进退吉凶。　(5)土星入卦。　(6)二十八宿分女宿入卦六五巳未土也。　(7)从二十八位数起八卦，算吉凶。　(8)降下九四，阳入阴。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
