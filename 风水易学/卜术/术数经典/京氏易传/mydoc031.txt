


　　 
（兑下乾上）履
　
　　天下有泽曰履(1)。得位吉，失位凶(2)。素尚吉。易云，视履考祥，其旋元吉。与乾为飞伏(3)。六丙属八卦(4)，九五得位为世身，九二大夫合应象。建始乙未至庚子(5)。积算起庚子至乙亥(6)。五星从位起荧惑(7)，井宿从位降壬申(8)。分气候，金火入卦，起于极数二十八(9)。阳多阴少，宗少为贵，得其所履则贵，失其所履则贱。易云，眇能视，跛能履(10)。吉凶取此文为准。六位推迁，积欠起算数，休王相破资益，可定吉凶也。升降反位，归复止于六四，入阴为游魂中孚卦(11)。　

　　(1)履者，礼也。　(2)当履之时。　(3)壬申金，丙子水。　(4)艮，六丙也。　(5)大暑大雪。　(6)金水入卦配六位算吉凶。　(7)荧惑火星八卦。　(8)二十八宿入卦，井宿入壬申。　(9)二十八数起丙辰推吉凶。　(10)此履非其位，六三也。　(11)次入中孚卦。 
　
　
 
 【TXT小说库为您提供更多更好的TXT小说,记住我们的论坛（www.txtku.com)】
　
